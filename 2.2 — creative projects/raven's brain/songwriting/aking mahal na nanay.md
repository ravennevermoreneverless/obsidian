status: #child 
tags: [[personal work]] [[songwriting]] [[filipino]]

(CHORUS)

Pag-ibig, marahil pag ito'y naririnig
Magkasintahan, kaibigan; lahat sila umiibig
Napaisip, nagtaka kung bakit parang laging may kulang, 
Kailanma'y naiisip ba natin ang ating mga magulang?
Ngayon ako'y inyong nasa harap, pagmasdan aking mata
At pakinggan ng mabuti aking mga salita

Yo, nung ako ay isinilang at ako rin ay nabuhay
Siyam ba buwang nagdalang-tao ang aking mahal na nanay
Pagkatapos iluwal, walang tigil na pag-alaga
Ang lahat ng sakripisyo, paghihirap at tiyaga

Pagpunta ko ng mesa, nakahanda na ang pagkain
Nakita ko si inay, na naghahain
"Anak, kain na" habang nakangiti saakin
Kahit dadalawang sandok na lamang ang lahat ng kanin

Sa gabi wari baga'y di makatulog
Nakita ko si inay, aking mahal na irog
Kunot-noo, habang hawak hawak ang pitaka
Habang bumulong, "Pano na kaya aming mga bituka?"

(CHORUS)

Kapag ako'y nasasaktan at ako'y nangangailangan
Nandyan naman lagi ang aking ilaw ng tahanan
Isang yakap at haplos ng aking mahal na nanay
At ang sabi nya, "Tahan na 'nak, ganyan talaga ang buhay" 

Kapag ako naman may luho bagamat hirap sa buhay
Pag-iipunan, sisikapin, para lang maibigay
"Anong gusto mo, 'nak? Kahit na anong bagay,
Gagawin ko ang lahat, ngumiti ka lang ng tunay"

Kapag ako'y nagkasakit? Nandyan agad si nanay
Kahit galing sa trabaho, dalawang mata'y mapungay
Basang bimpo at gamot at isang sabaw na mainit
Panalangin niya, "Sana ako na lang nagkasakit"

(CHORUS)

Mga kapatid, o tila kay lungkot isipin
Mga walang galang sa magulang, sobrang dami na sa atin
Nagdadabog, nanunumbat, minumura ang nanay
Bakit ganon? Bakit ganyan? Bat kayo nasanay?

Kaibigan, utang na loob, hanapin ang 'yong puso
Pinalaki ka nang maayos, bat nagpadala sa tukso?
Bawat hirap at sakit; dugo, pawis at luha
Dinaranas niya, para lang pangarap mo makuha

Lingunin mo nga lahat ng sakripisyo ng iyong nanay!
Anong ginawa niyang masama, para tubuan ka ng sungay
Minsan sarili'y tanungin, isipin, "mahal ko ba si nanay?" 
Sapagkat kung hinsi dahil sa kanya, hindi ka nabuhay